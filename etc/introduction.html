<!DOCTYPE html>
<html xmlns="http://www.w3.org/1999/xhtml"><head>
    <meta http-equiv="content-type" content="text/html; charset=utf-8"/>
    <title>Kaleidakustikon</title>
        
    <link type="text/css" href="/editor/style/dcm.css" rel="stylesheet"/>

</head>
    
    <body>
        <div id="all">
            <div id="header">
                <div class="kb_logo"> <a href="http://www.kb.dk" title="Det Kongelige Bibliotek"><img style="border: 0px none ; vertical-align: middle;" title="Det Kongelige Bibliotek" alt="KB Logo" src="style/images/kb_white.png"/></a></div>
                <h4>Friedrich Kuhlau</h4>
                <h1>Kaleidakustikon</h1>
                <div class="line"> </div>
            </div>
            <div id="menu">
                <a href="index.html">Home</a> 
                <a href="introduction.html" class="selected">Introduction</a>
                <a href="instructions.html">Instructions</a> 
                <a href="commentary.html">Critical Commentary</a> 
                <a href="bibliography.html">Bibliography</a> 
            </div>
            <div id="main">
                <h2>Indledning</h2>
                <p>Friedrich Kuhlaus (1786-1832) <em>Kaleidakustikon</em>
                    skriver sig ind i en tradition af musikalske spil, som nød en vis
                    popularitet især i anden halvdel af det 18. århundrede. Spillene har
                    det til fælles, at de indeholder en række musikalske fragmenter, som
                    kan kombineres til små kompositioner efter bestemte regler. Det er op
                    til den eller de udøvende at udvælge en kombination mere eller mindre
                    tilfældigt, f.eks. ved terningkast.</p>
                <img class="illustration" src="images/kaleidakustikon_cards.jpg" title="Kaleidakustikon - Kort fra bunke A" alt="Kaleidakustikon - Kort"/>
                    <p class="illustration_text">Kort fra bunke A</p>
                    <p><em>Kaleidakustikon</em> blev udgivet på en række
                        europæiske forlag, bl.a. C. C. Lose i
                        København, Böhme i Hamburg og Spehr i Braunschweig.<span class="footnote_reference">1</span> I Danmark kom <span style="font-style: italic;">Kaleidakustikon</span> i
                        handelen i 1820, som det fremgår af en
                        annonce i&nbsp;<em></em><span style="font-style: italic;">Adresseavisen</span>. Heri
                        hedder det:</p>
                    <p class="quote"><span class="quote">Kaleidakustikon,
                        en musicalsk
                        Underholdning for Claveerspillere, af Fr. Kuhlau. Dette
                        Kaleidakustikon, der, med Hensyn til dets uendeligmange Forandringer,
                        er det samme for Øret, som Kaleidoscopet for Øiet, bestaaer af en liden
                        Kasse, som indeholder Kort, hvorpaa er trykt Noder, ved hvis Hjælp man,
                        efter den med hver Kasse følgende trykte tydelige Forklaring, kan,
                        endog med blotte Terningekast, selv danne sig saa mange Valtse, man
                        behager. Exemplarer heraf, til 5 Rbd. i Sedler Stykket, ere at bekomme
                        i Richters og Bechmanns Musikhandel i Kristalgaden Nr. 50. Enkelte
                        Pragtexemplarer koste noget mere</span>.<span class="footnote_reference">2</span></p>
                    <p>En billigere udgave blev annonceret et par måneder senere i
                        forbindelse med at forlaget C. C. Lose overtog <span style="font-style: italic;">Kaleidakustikon</span>:</p>
                    <p><span class="quote">Undertegnede har nu overtaget
                        Forlaget af den musicalske
                        Underholdning for Claveerspillere af Hr. Kammermusicus Kuhlau og
                        foranstalter en ny og billigere Udgave heraf, hvorved samme kan sælges
                        for 3 Rbd. Sedler. Foruden at yde Claveerspillere en behagelig
                        Underholdning, giver denne sindrige Opfindelse tillige Leilighed til
                        Øvelse i Tonesætning og Uddannelse af musicalske Kundskaber, som
                        nærmere erfares af den med samme følgende udførlige Forklaring om
                        Anvendelsen heraf</span>.<span class="footnote_reference">3</span></p>
                    <p>At Kuhlaus <span style="font-style: italic;">Kaleidakustikon</span>
                        også udkom i Holland, fremgår af&nbsp;et andet eksemplar, som blev
                        solgt på en auktion i 2012. Dette eksemplar – det&nbsp;p.t. eneste
                        andet kendte&nbsp;udover Det Kongelige Biblioteks – er trykt hos F.
                        J. Weygand i Amsterdam, som det fremgår af den&nbsp;tysksprogede
                        brugsanvisning.</p>
                    <p>I efteråret 1821 udkom <span style="font-style: italic;">Kaleidakustikon</span>
                        desuden i London under titlen <span style="font-style: italic;">Kaleidakousticon.
                            Amusement for
                            Piano-Forte Players, by Means of which Persons wholly unacquainted with
                            Musical Composition, may easily compose and execute upwards of Two
                            Hundred and Fourteen Millions of Waltzes.</span><span class="footnote_reference">4</span> En
                        udførlig&nbsp;anmeldelse af London-forlaget Treuttel &amp;
                        Würtz'&nbsp;udgave beklagede dels den ringe oversættelse af
                        brugsanvisningen til engelsk,
                        dels regnefejlen med hensyn til det mulige antal permutationer. 
                        Sandt nok er der en del flere end de 214 millioner muligheder – om ikke 
                        uendeligt mange, som annonceret i <span style="font-style: italic;">Adresseavisen</span>,
                        så dog 11<sup>21</sup>,
                        dvs. ikke færre end 7.400.249.944.258.160.101.211 eller mere end 7.400 trilliarder.                        
                        Med hensyn til den kompositoriske kvalitet måtte anmelderen dog medgive, 
                        at&nbsp;</p>
                    <p><span class="quote">Mr. K.'s labour merits a high
                        degree of our commendation; the
                        few trials we have made have turned out remarkably satisfactory. Once
                        or twice we hit upon rather awkward skips; but these, no doubt,
                        contribute to the striking variety which is perceptible in the several
                        changes</span>.<span class="footnote_reference">5</span></p>
                    <p> Samme anmeldelse blev bragt den 22. juni samme år i
                        musiktidsskriftet <span style="font-style: italic;">The
                            Euterpeiad: Or, Musical Intelligencer</span> i Boston og vidner
                        om, at udgivelsen om ikke andet blev bemærket også i USA.&nbsp;</p>
                    <p>I London blev <span style="font-style: italic;">Kaleidakustikon</span>
                        tilsyneladende genudgivet af forlaget Whittaker &amp; Co. i
                        anledning af Dronning Victorias kroning. <span style="font-style: italic;">Kaleidakustikon</span>
                        havde åbenbart ikke sat sig tydeligere spor i erindringen ved sin
                        første udgivelse end at den nu – 16 år senere – kunne præsenteres som
                        en nyhed. I <span style="font-style: italic;">The Lady's
                            Magazine and Museum</span> kan man således finde følgende annonce
                        i december 1837:</p>
                    <p><span class="quote">The Kalæidacousticon, or
                        Victoria Commemoration Gift. Whittaker and Co.<br/>
                            This most curious combination is
                                presented to the public at a most appropriate season, when those things
                                alone which are known to be agreeable to Her Majesty, take with the
                                public. In a small compass several millions of waltz combinations are
                                packed, leaving to the lover of harmony the grateful employment of
                                making an infinite and endless variety of changes; all this quantity of
                                excellent music is now to be purchased at the triflilng cost of one
                                half guinea. Few things for presents could be more acceptable to
                                musical persons, or better adapted to call forth the talent opf the
                                youthful student.</span><span class="footnote_reference">6</span></p>
                    <p> </p>
                    <div style="clear: both;"></div>
                    <div class="footnotes">
                        <div class="footnote"><span class="footnote_number">1</span>
                            Carl Friedrich Whistling, <em>Handbuch der musikalischen
                                Literatur oder allgemeines systematisch geordnetes Verzeichniss
                                gedruckter Musikalien [...]</em>, bd. 2, Leipzig 1828, s. 836. s.
                            137-138. Dan Fog anslår, at den første udgivelse fandt
                            sted&nbsp;omkring
                            1817. I så fald udkom <span style="font-style: italic;">Kaleidakustikon</span>&nbsp;i
                            Tyskland først og derefter i
                            Danmark.&nbsp;Dan Fog, <em>Kompositionen von Fridr. Kuhlau.
                                Thematisch-bibliographischer Katalog</em>, København 1977, s. 174.</div>
                        <div class="footnote">
                            <span class="footnote_number">2</span>
                            <span style="font-style: italic;">Kjøbenhavns kongelig
                                alene priviligerede Adressecomptoirs Efterretninger</span>
                            ("Adresseavisen")<em></em>, 14. december 1820.</div>
                        <div class="footnote"><span class="footnote_number">3</span>
                            <span style="font-style: italic;">Kjøbenhavns kongelig
                                alene priviligerede Adressecomptoirs Efterretninger</span>
                            ("Adresseavisen")<em></em>, 24. februar 1821. Meddelelsen
                            gentoges i&nbsp;<span style="font-style: italic;">Dagen</span>
                            den 26. februar.</div>
                        <div class="footnote"><span class="footnote_number">4</span>Annonceret
                            i <span style="font-style: italic;">The British Review,
                                and London
                                Critical Journal</span>, december 1821 under overskriften "New
                            Books. Published from August to November, 1821".</div>
                        <div class="footnote"><span class="footnote_number">5</span><span style="font-style: italic;">The
                            Repository of Arts, Literature, Fashions, Manufactures, &amp;c.</span>
                            XIII/76,&nbsp; 1. april 1822.</div>
                        <div class="footnote"><span class="footnote_number">6</span><span style="font-style: italic;">The
                            Lady's Magazine and Museum</span>, december 1837, s. 484.</div>
                    </div>
            </div>
            <div id="footer">
                <div class="dcm_logo"> <a href="http://www.kb.dk/dcm" title="Dansk Center for Musikudgivelse"><img style="border: 0px none ; vertical-align: middle;" alt="DCM Logo" src="style/images/dcm_logo_small_white.png"/>Dansk
                    Center for Musikudgivelse / Det Kongelige Bibliotek 2013 </a>
                </div>
            </div>
        </div>
    </body></html>